---
title: Pedagogik
image: DSC_0653.jpg
index: 4
---
### Pedagogik
Förskolan är det första steget i vårt utbildningssystem.
I förskolan ska vi utgå från att varje barn vill erövra omvärlden.
Vår uppgift som pedagoger är att leda och stödja barnen i deras upptäckter i 
riktning mot de mål som vår läroplan anger.

På Barnlåten står individen och samspelet i gruppen i fokus för den pedagogiska verksamheten.
Personalens målsättning är att skapa en verksamhet som synliggör det egna lärandet för
barnet och utmanar varje individ utifrån dess förutsättningar.

Vi i personalen värdesätter barnens trygghet högt.
Därför ser vi till att alltid finnas till hands för barnen.
Det kan handla om att bli mött varje dag i tamburen och hälsad välkommen 
eller att få en stunds lugn och ro i en vuxens knä.
Vi tror att ifall barnen känner att de kan lita på oss så har vi större möjlighet 
att vägleda och stötta dem i deras utveckling.

Vi vill låta barnen komma till tals och att tar oss tid att lyssna på barnens 
resonemang och tankar. Miljön är tillåtande och manar till både gemensam och enskild lek.
Barnens samspel sker över ålder- och könsgränser på Barnlåten. 
Här vill vi ge barnen alla möjligheter att utvecklas och trivas.
Detta leder till kompetenta, självständiga barn med god självbild.

Vi arbetar med olika teman och projekt under läsåret.
Teman väljs utifrån barns intresse och behov.
Temaundervisningen sker i smågrupper för att bättre
kunna ge utrymme för varje barns upptäckande och
tankar. En gång i veckan gör vi utflykt i vårt
närområde, så som till skogen eller till en lekplats.

Vi som arbetar på Barnlåten har olika bakgrund,
utbildning och personlighet. Detta ser vi som en
tillgång i vårt arbete med barnen. Vi fungerar som
barnens medupptäckare, språkrör och trygghet.
