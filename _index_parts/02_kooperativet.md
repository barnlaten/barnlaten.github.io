---
title: Kooperativet
image: DSC_0674.jpg
index: 3
---
### Hur fungerar föräldrakooperativet? 
#### Föräldrars Roll:
För en föräldrakooperativ förskola är föräldrarnas aktiva medverkan central.
På Barnlåten ska vi föräldrar se till att personalen får förutsättningarna
för att kunna göra ett bra arbete. Som förälder så får du en fantastisk 
inblick och ett stort inflytande i ditt barns vardag. 
Detta innebär också lite mer ansvar, lite mer arbete.

Föräldrakooperativet Barnlåten i Västra Frölunda drivs i privat regi. 
Formen är en ekonomisk förening där medlemmarna utgörs av alla föräldrar 
med barn på Barnlåten. På det här sättet får föräldrarna insyn och engageras i verksamheten på 
ett självklart sätt. Personalen är anställd av den ekonomiska föreningen.
Kooperativets verksamhet bygger alltså på ett aktivt föräldradeltagande.

Barnlåten har en styrelse som tillsätts av föräldrarna.
Utöver detta finns ansvarsposter som IT-, lokal- ioch städansvarig. 
som också innehas av föräldrar. Varje familj har 2-5 städveckor per år.
Föreningsmöten (3-4 ggr / år) och gemensamma städdagar (2 ggr/år) 
är tillfällen då alla föräldrar träffas och hjälps åt. Städdagarna brukar vara
en naturlig plats för föräldra att träffas och lära känna varandra.
