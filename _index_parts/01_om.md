---
title: Välkommen
image: Valkommen-Turkos.png
index: 1
---
### Välkommen till Barnlåten!
Barnlåten är en liten, inbjudande förskola där trygghet, glädje och entusiasm står i fokus. Förskolan drivs som ett föräldrakooperativ, vilket innebär att personalens och föräldrarnas engagemang lyfter verksamheten till något utöver det vanliga. Att som förälder vara del av ett föräldrakooperativ innebär lite mer ansvar och arbete, men ger mångfalt tillbaka.

Tillsammans arbetar vi för att göra Barnlåten till Göteborgs bästa förskola.

Under 2025 flyttar Barnlåten till Turkosgatan. Flytten är ett resultat av att våra nuvarande lokaler i Ruddalen behöver renoveras och att det därför inte var möjligt att stanna kvar. Tack vare ett stort engagemang från vår styrelse, pedagoger och rektor har vi hittat en lösning som inte bara säkerställer verksamhetens fortsättning, utan också stärker den. Deras ihärdiga arbete visar på den samarbetsanda och handlingskraft som är kärnan i vår förskola och som gör Barnlåten så speciell. Den nya lokalen är renoverad, erbjuder ändamålsenliga utrymmen och ligger i ett område med närhet till fina promenadstråk och flera lekplatser. Detta ger barnen fantastiska möjligheter att utforska, leka och utvecklas i en stimulerande miljö. Barnlåten är ett föräldrakooperativ med erfaren personal och en välskött verksamhet. På Barnlåtens förskola finns plats för 18 barn i åldrarna 1–6 år. Vår målsättning är att driva en förskola där barnens språkutveckling och kommunikation står i fokus. Barnens fantasi och skapande förmåga, motorik och rörelseglädje samt deras utforskande av omvärlden är viktiga delar av vardagen på förskolan. Med hög personaltäthet tror vi att barnen får den trygghet och det stöd de behöver för att växa och utvecklas.
