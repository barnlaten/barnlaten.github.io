---
layout: post
title: Kooperativet
image: DSC_0674.jpg
---
### Hur fungerar föräldrakooperativet? 
För en föräldrakooperativ förskola är föräldrarnas aktiva medverkan central. På Barnlåten ska vi föräldrar se till att personalen 
får förutsättningarna för att kunna göra ett bra arbete. Det innebär lite mer ansvar, lite mer arbete, men ger mångfalt tillbaka. 
Ett kooperativ ger fantastiska möjligheter att få inblick och inflytande i ditt barns vardag.

Föräldrakooperativet Barnlåten i Västra Frölunda drivs i privat regi. Formen är en ekonomisk förening där medlemmarna utgörs av alla föräldrar med barn på Barnlåten. Personalen är anställd av den ekonomiska föreningen. På det här sättet får föräldrarna insyn och engageras i verksamheten på ett självklart sätt. Kooperativets verksamhet bygger alltså på ett aktivt föräldradeltagande.

Barnlåten har en styrelse som tillsätts av föräldrarna. Utöver detta finns ansvarsposter som IT-, lokal-, städansvarig samt festnisse 
som också innehas av föräldrar. Varje familj har 2-5 städveckor per år. Föreningsmöten (3-4 ggr / år) och gemensamma 
städdagar (2 ggr/år) är tillfällen då alla föräldrar träffas och hjälps åt.

* [Detta är barnlåten](https://drive.google.com/file/d/0B7D791XCaNNsN3RpMjQ4eDBDekE/view?usp=sharing)