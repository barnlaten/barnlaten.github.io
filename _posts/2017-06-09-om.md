---
layout: post
title: Välkommen
---
# Välkommen till Barnlåten!
Barnlåten är en liten, inbjudande förskola nära Ruddalen där trygghet,glädje och entusiasm står i fokus. Förskolan drivs som ett 
föräldrakooperativ där personalens och föräldrarnas engagemang lyfter verksamheten till något utöver det vanliga. Att vara del av 
ett föräldrakooperativ innebär lite mer ansvar, lite mer arbete, men ger mångfalt tillbaka. Tillsammans arbetar vi att göra Barnlåten 
till en av Göteborgs bästa förskolor.

Barnlåten är ett föräldrakooperativ med erfaren personal och välskött verksamhet. På Barnlåtens förskola finns plats för 19 barn i 
åldrarna 1-5 år. Föreningens målsättning är att driva en naturnära förskola där till exempel skapande verksamhet, motorisk träning 
och utforskande av omvärlden blir en naturlig del i barnens vardag.

Barnlåtens närhet till skog och natur samt förskolans stora gård gör att vi kan erbjuda barnen en utomhusvistelse med spännande 
och utmanande lekytor. Vi förflyttar oss enkelt från cyklar och spadar till skog och vandringsstråk. Området har också flera stora 
lekplatser som vi gärna besöker. Vi tror att en varierande miljö skapar friare lekar och upptäckter.
