---
layout: post
title: Pedagogik
---
# Pedagogik
Förskolan är det första steget i vårt utbildningssystem. I förskolan ska vi utgå från att varje barn vill erövra 
omvärlden. Vår uppgift som pedagoger är att leda och stödja barnen i deras upptäckter i riktning mot de mål som vår 
läroplan anger.
På Barnlåten står individen och samspelet i gruppen i fokus för den pedagogiska verksamheten. Personalens målsättning 
är att skapa en verksamhet som synliggör det egna lärandet för barnet och utmanar varje individ utifrån dess 
förutsättningar.

Vi i personalen värdesätter barnens trygghet högt. Därför ser vi till att alltid finnas till hands för barnen. Det kan 
handla om att bli mött varje dag i tamburen och hälsad välkommen eller att få en stunds lugn och ro i en vuxens knä. Vi 
tror att ifall barnen känner att de kan lita på oss så har vi större möjlighet att vägleda och stötta dem i deras 
utveckling.

Vi vill låta barnen komma till tals och att tar oss tid att lyssna på barnens resonemang och tankar. Miljön är 
tillåtande och manar till både gemensam och enskild lek. Barnens samspel sker över ålder- och könsgränser på Barnlåten. 
Här vill vi ge barnen alla möjligheter att utvecklas och trivas. Detta leder till kompetenta, självständiga barn med 
god självbild.

Vi arbetar ofta temainriktat under både längre och kortare perioder. Förra året arbetade vi kring Alfons Åbergs 
sagovärld. Det här året har vi valt att satsa på ett längre tema kring identitet och grupptillhörighet.

Vi som arbetar på Barnlåten har olika bakgrund, utbildning och personlighet. Detta ser vi som en tillgång i vårt arbete
med barnen. Vi fungerar som barnens medupptäckare, språkrör och trygghet. Personalen ansvarar för det pedagogiska 
innehållet i förskolans verksamhet. 